---
layout: default
title: Przedmowa
nav_order: 1
---
# Przedmowa

Wpadnięcie do króliczej nory Bitcoina jest dziwnym doświadczeniem. Podobnie jak wielu innych, czuję, że nauczyłem się więcej w ciągu ostatnich kilku lat studiując Bitcoin niż przez dwie dekady formalnej edukacji.

Poniższe lekcje są destylacją tego, czego się nauczyłem. Po raz pierwszy opublikowane jako seria artykułów zatytułowanych ["Czego nauczyłem się od Bitcoina"](https://dergigi.com/2018/12/21/philosophical-teachings-of-bitcoin/). To co znajduje się poniżej może być postrzegane jako drugie wydanie oryginalnej serii.

Podobnie jak Bitcoin, te lekcje nie są czymś statycznym. Planuję pracować nad nimi okresowo, wydając uaktualnione wersje i dodatkowe materiały w przyszłości.

W przeciwieństwie do Bitcoina, przyszłe wersje tego projektu nie muszą być wstecznie kompatybilne. Niektóre lekcje mogą zostać rozszerzone, inne mogą zostać przerobione lub zastąpione. Mam nadzieję, że przyszła wersja będzie czymś, co będziesz mógł trzymać w rękach, ale nie chcę jeszcze niczego obiecywać.

*Anglojęzyczna wersja papierowa dostępna w sklepie [Amazon](https://www.amazon.com/gp/product/1697526349/ref=as_li_tl?ie=UTF8&camp=1789&creative=9325&creativeASIN=1697526349&linkCode=as2&tag=dergigi-20&linkId=b17de885d1dfaf3cec52479f69374fbb).*

Bitcoin jest niewyczerpanym nauczycielem, dlatego nie twierdzę, że te
lekcje są wszechstronne lub kompletne. Są one odzwierciedleniem mojej osobistej
podróży w dół króliczej nory. Jest o wiele więcej lekcji, których można się nauczyć, a każda osoba będzie uczyć się czegoś innego po wejściu w świat Bitcoina.

Mam nadzieję, że te lekcje okażą się przydatne i że proces uczenia się nie będzie tak żmudny i bolesny, jak uczenie się ich z pierwszej ręki.
