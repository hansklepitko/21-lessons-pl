---
layout: default
title: Niezmienność i zmiana
nav_order: 101
parent: Rozdział I
permalink: /01

---

# Lekcja 1

## Niezmienność i zmiana

> "Czy aby nocą nie zmieniono mnie w kogoś innego? Bo, prawdę mówiąc, czuję się jakoś inaczej. Ale jeśli nie jestem sobą, to w takim razie kim jestem? W tym tkwi największa zagadka".
> 
> *Carroll Lewis - Alicja w Krainie Czarów*

Bitcoin jest z natury trudny do opisania. Jest *nową rzeczą* i każda
próba porównania do poprzednich koncepcji --- czy to przez nazwanie go cyfrowym złotem lub internetem pieniędzy - jest skazana na niedostateczne oddanie całości. Niezależnie od tego, jaka jest twoja ulubiona analogia, dwa aspekty Bitcoina są absolutnie niezbędne: decentralizacja i niezmienność.

Jednym ze sposobów myślenia o Bitcoinie jest [zautomatyzowana umowa społeczna](https://medium.com/s/story/bitcoins-social-contract-1f8b05ee24a9). Oprogramowanie jest tylko jednym z elementów układanki, a nadzieja, że uda się zmienić Bitcoina przez zmianę oprogramowania jest daremną próbą. Jednostka musiałaby przekonać całą resztę sieci do przyjęcia zmian, co jest bardziej psychologicznym wysiłkiem niż inżynierią oprogramowania.

Poniższe stwierdzenie może na początku brzmieć absurdalnie, jak wiele innych rzeczy w tej przestrzeni, ale wierzę, że mimo to jest głęboko prawdziwe:
*Ty nie zmienisz Bitcoina, ale Bitcoin zmieni ciebie.*

> "Bitcoin zmieni nas bardziej niż my będziemy w stanie go zmienić".
> 
> *[Marty Bent](https://twitter.com/martybent)*

Dużo czasu zajęło mi uświadomienie sobie głębi tego stwierdzenia. Ponieważ Bitcoin jest tylko oprogramowaniem i wszystko jest open-source, możesz po prostu zmieniać rzeczy według własnego uznania, prawda? Błąd. *Bardzo* źle. Nic dziwnego, że twórca Bitcoina wiedział o tym aż za dobrze.

> Natura Bitcoina jest taka, że po wydaniu wersji 0.1
> rdzeń projektu został wyryty w kamieniu na resztę jego życia.
> 
> *[Satoshi Nakamoto](https://bitcointalk.org/index.php?topic=195.msg1611#msg1611)*

Wielu osób próbowało zmienić naturę Bitcoina. Jak dotąd wszyscy zawiedli. Podczas gdy istnieje niekończące się morze forków i altcoinów, sieć Bitcoin wciąż robi swoje, tak jak wtedy, gdy pierwszy blok pojawił się w sieci. Altcoiny nie będą miały znaczenia w dłuższej perspektywie. Forki w końcu umrą z głodu. Bitcoin jest tym, co się liczy. Tak długo, jak nasze podstawowe zrozumienie matematyki i/lub fizyki się nie zmieni, Bitcoinowy łowca miodu nadal nie będzie się tym przejmował.

> "Bitcoin jest pierwszym przykładem nowej formy życia. Żyje i oddycha w internecie. Żyje, ponieważ może płacić ludziom, by utrzymywali go przy życiu.
> \[...\] Nie da się go zmienić. Nie można się z nim spierać. Nie można nim manipulować. Nie można go zniszczyć. Nie można go zatrzymać.
> \[...\] Gdyby wojna nuklearna zniszczyła połowę naszej planety, Bitcoin nadal funkcjonował by niezmiennie.
> 
> *[Ralph Merkle](https://merkle.com/papers/DAOdemocracyDraft.pdf)*

Bicie serca sieci Bitcoin przewyższy wszystkie nasze.

Uświadomienie sobie powyższego zmieniło mnie o wiele bardziej niż przeszłe bloki
Bitcoin kiedykolwiek. Zmieniło moje preferencje czasowe, moje rozumienie ekonomii, moje poglądy polityczne i wiele więcej. Bitcoin zmienia nawet [sposób w jaki ludzie się odżywiają](https://www.vice.com/en/article/ne74nw/inside-the-world-of-the-bitcoin-carnivores). Jeśli to wszystko brzmi dla Ciebie jak szaleństwo to jesteś w dobrym towarzystwie. Wszystko to jest szalone, a jednak się dzieje.

**Bitcoin nauczył mnie, że się nie zmieni. To ja się zmienię.**
