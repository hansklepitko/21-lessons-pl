---
layout: default
title: Cypherpunks piszą kod
nav_order: 320
parent: Rozdział III
permalink: /20

---

# Lekcja 20

## Cypherpunks piszą kod

Jak wiele wspaniałych pomysłów, Bitcoin nie wziął się znikąd. Stało się to możliwe dzięki wykorzystaniu i połączeniu wielu innowacji i odkryć w matematyce, fizyce, informatyce i innych dziedzinach. Choć Satoshi jest niewątpliwie geniuszem, nie byłby w stanie wynaleźć Bitcoina bez gigantów, na których barkach stał.

> "Ten, kto tylko pragnie i ma nadzieję, nie ingeruje aktywnie w bieg wydarzeń i w kształtowanie własnego losu".
> 
> *[Ludwig Von Mises](https://mises.org/library/human-action-0/html/pp/613)*

Jednym z tych gigantów jest Eric Hughes, jeden z założycieli ruchu cypherpunk i autor manifestu cypherpunk. Trudno sobie wyobrazić, że Satoshi nie był pod wpływem tego manifestu. Mówi on o wielu rzeczach, które Bitcoin umożliwia i wykorzystuje, takich jak bezpośrednie i prywatne transakcje, elektroniczne pieniądze i gotówka, anonimowe systemy oraz obrona prywatności za pomocą kryptografii i podpisów cyfrowych.

> "Prywatność jest konieczna dla otwartego społeczeństwa w erze elektronicznej. [...] Skoro pragniemy prywatności, musimy zadbać o to, by każda strona transakcji posiadała wiedzę tylko o tym, co jest bezpośrednio konieczne dla tej transakcji. [...]
> 
> Dlatego prywatność w społeczeństwie otwartym wymaga anonimowych systemów transakcyjnych. Do tej pory podstawowym takim systemem była gotówka. Anonimowy system transakcyjny nie jest tajnym systemem transakcyjnym. [...]
> 
> My, Cypherpunks, jesteśmy oddani budowaniu systemów anonimowych. Bronimy naszej prywatności za pomocą kryptografii, anonimowych systemów przekazywania poczty, podpisów cyfrowych i elektronicznych pieniędzy.
> 
> Cypherpunks piszą kod."
> 
> *[Eric Hughes](https://www.activism.net/cypherpunk/manifesto.html)*

Cypherpunks nie znajdują pocieszenia w nadziejach i życzeniach. Aktywnie ingerują w bieg wydarzeń i kształtują swoje własne przeznaczenie. Cypherpunkowcy piszą kod.

Tak więc, w prawdziwym cypherpunkowym stylu, Satoshi usiadł i zaczął pisać kod. Kod, który wziął abstrakcyjną ideę i udowodnił światu, że to naprawdę działa. Kod, który zasiał ziarno nowej ekonomicznej rzeczywistości. Dzięki temu kodowi każdy może sprawdzić, czy ten nowatorski system rzeczywiście działa, a co około 10 minut Bitcoin udowadnia światu, że wciąż żyje.

![](https://21lessons.com/assets/images/bitcoin-v0.1-code.png)
> Fragmenty kodu z wersji 0.1.0 Bitcoina

Aby upewnić się, że jego innowacja wykracza poza fantazję i staje się rzeczywistością, Satoshi napisał kod, aby zrealizować swój pomysł, zanim jeszcze napisał whitepaper. Upewnił się także, że nie będzie opóźniał wydania żadnego produktu w nieskończoność. W końcu "zawsze będzie jeszcze jedna rzecz do zrobienia".

> "Musiałem napisać cały kod, zanim przekonałem siebie, że potrafię rozwiązać każdy problem, a potem napisałem pracę".
>
> *[Satoshi Nakamoto](https://www.metzdowd.com/pipermail/cryptography/2008-November/014832.html)*

W dzisiejszym świecie niekończących się obietnic i wątpliwej realizacji, ćwiczenie w budowaniu zaangażowania było rozpaczliwie potrzebne. Bądź świadomy, przekonaj siebie, że możesz rozwiązać problemy i wprowadź je w życie. Wszyscy powinniśmy dążyć do tego, by być trochę bardziej cypherpunkowi.

**Bitcoin nauczył mnie, że cypherpunks piszą kod.**

---

