---
layout: default
title: Finansowa ignorancja
nav_order: 108
parent: Rozdział II
permalink: /08

---

# Lekcja 8

## Finansowa ignorancja

Jedną z najbardziej zaskakujących rzeczy była dla mnie ilość wiedzy z zakresu finansów, ekonomii i psychologii potrzebnej do zrozumienia tego, co na pierwszy rzut oka wydaje się być czysto *technicznym* systemem - siecią komputerową.
Parafrazując pewnego małego faceta z owłosionymi stopami: "To niebezpieczny biznes,
Frodo, wchodzenie w Bitcoin. Czytasz whitepaper, i jeśli nie nie trzymasz się na nogach, to nie wiadomo, dokąd może cię porwać."

Aby zrozumieć nowy system monetarny, musisz zapoznać się ze starym. Bardzo szybko zacząłem zdawać sobie sprawę, że ilość edukacji finansowej, jaką otrzymałem w systemie edukacji, była w zasadzie *zerowa*.

Jak pięciolatek, zacząłem zadawać sobie mnóstwo pytań: Jak działa system bankowy? Jak działa giełda? Czym są pieniądze FIAT? Co to jest *regularny* pieniądz? Dlaczego jest [tak dużo długu](https://www.usdebtclock.org)? Ile pieniędzy jest faktycznie drukowanych i kto o tym decyduje?

Po lekkiej panice spowodowanej ogromem mojej ignorancji, znalazłem pocieszenie w uświadomieniu sobie, że jestem w dobrym towarzystwie.

> "Czy to nie ironia, że Bitcoin nauczył mnie więcej o pieniądzach niż wszystkie te lata, które spędziłem pracując dla instytucji finansowych? ...włączając w to rozpoczęcie kariery w centralnym banku".
> 
> *[aarontaycc](https://twitter.com/fiatminimalist/status/1072880815661436928?s=19)*

> "Nauczyłem się więcej o finansach, ekonomii, technologii, kryptografii, ludzkiej psychologii, polityce, teorii gier, prawodawstwie i o sobie w ciągu przez ostatnie trzy miesiące zgłębiania kryptowalut niż przez ostatnie trzy i pół roku college'u"
> 
> *[bitcoindunny](https://twitter.com/BitcoinDunny/status/935330541263519745)*

To tylko dwa z [wielu wyznań](https://twitter.com/search?q=bitcoin%20AND%20I%20AND%20(learned%20OR%20taught)&src=typd) na całym twitterze. Bitcoin, jak zostało to zbadane w [Lekcji 1](/21-lessons/01), jest żywą istotą. Mises twierdził, że ekonomia również jest żywą istotą. I jak wszyscy wiemy z osobistego doświadczenia, żywe rzeczy są z natury trudne do zrozumienia.

> "System naukowy jest tylko jedną stacją w nieskończenie postępującym poszukiwaniu wiedzy. Z konieczności dotyka go niedostateczność właściwa każdemu ludzkiemu wysiłkowi. Ale uznanie tych faktów nie oznacza, że dzisiejsza ekonomia jest zacofana. Oznacza to jedynie, że ekonomia jest żywą rzeczą, a życie oznacza zarówno niedoskonałość i zmianę."
> 
> *[Ludwig von Mises](https://pl.wikipedia.org/wiki/Ludwig_von_Mises)*

Wszyscy czytamy w wiadomościach o różnych kryzysach finansowych, zastanawiamy się, jak działają te wielkie bailouty i zastanawiamy się nad faktem, że nikt nigdy nie wydaje się być pociągnięty do odpowiedzialności za szkody, które liczone są w bilionach. Nadal jestem zdziwiony, ale przynajmniej zaczynam rozumieć, co się dzieje w świecie finansów.

Niektórzy posuwają się nawet do przypisania ogólnej niewiedzy na te tematy systemowej, umyślnej ignorancji. Podczas gdy historia, fizyka, biologia, matematyka i języki są częścią naszej edukacji, świat pieniędzy i finansów zaskakująco jest badany tylko powierzchownie, jeśli w ogóle. Zastanawiam się, czy ludzie nadal byliby skłonni do zaciągania tak dużych długów jak obecnie, gdyby wszyscy byli wyedukowani w zakresie finansów osobistych oraz działania pieniądza i długu. Następnie zastanawiam się, ile warstw aluminium tworzy skuteczną czapkę z folii aluminiowej. Prawdopodobnie trzy.

> "Te krachy, te bailouty, to nie są wypadki. I nie jest też przypadkiem, że nie ma edukacji finansowej w szkole. (...) To działanie z premedytacją. Tak jak przed wojną secesyjną nielegalne było kształcenie niewolnika, tak i nam nie wolno uczyć się o pieniądzach w szkole."
> 
> *[Robert Kiyosaki](https://pl.wikipedia.org/wiki/Robert_Kiyosaki)*

Podobnie jak w Czarnoksiężniku z Oz, mówi się nam, żebyśmy nie zwracali uwagi na człowieka za kurtyną. Inaczej niż w Czarnoksiężniku z Oz, mamy teraz [prawdziwego czarnoksiężnika](https://external-preview.redd.it/8d03MWWOf2HIyKrT8ThBGO4WFv-u25JaYqhbEO9b1Sk.jpg?width=683&auto=webp&s=dc5922d84717c6a94527bafc0189fd4ca02a24bb): odpornego na cenzurę, otwartego, pozbawionego granic sieć transferu wartości. Nie ma kurtyny, a magia jest [widoczna dla dla każdego](https://github.com/bitcoin/bitcoin).

**Bitcoin nauczył mnie patrzeć za kurtynę i zmierzyć się z moją finansową ignorancją.**

---
